---
layout: post
title:  "Jak jsem se rozhodl si zjednodušit život?"
categories:
           - "Osobní témata"
author: "Vojtěch Mádr"
---

Je zimní nedělní odpoledne a se ženou se střídáme v hlídání dcery. Tak si říkám, kolik plánů mám před sebou na dnešní a hlavně na nadcházející dny. Pří této analýze docházím k tomu, že budu muset ten svůj život značně zjednodušit, jinak nejsem schopný vše stíhat (a to díky mé koučce [Petře Doležalové](https://www.petradolezalova.cz) jsem svoje aktivity značně zredukoval, za co jsem jí velice vděčný!).

Pro zajímavost, v současné době dělám následující:

- Dělám jednu nativní a dvě multiplaformní aplikace v Xamarinu pro stálejší 3 klienty,
- Připravuji program do nových epizod .NET.CZ Podcast,
- Domlouvám novou pražskou .NET konferenci,
- Občas si zapřednáším (třeba tento týden jsem byl na ShowIT a G2B Brno),
- Pomáhám manželce o starost o dceru,
- Starost o [https://www.xmdg.cz](https://www.xmdg.cz),
- Správá a vize našeho XMDG meetup.com,
- Obstarávám další potencální klienty,
- Mám obrovské TO-DO věcí k naučení,
- Řeším svojí renominaci na MS MVP,
- Občas něco pushnu na Github,
- Školím,
- Dávám zpětnou vazbu Xamarin a VS4Mac teamu,
- Řeším přestavbu domu.

a další zejména administrativní činnost :)

Z toho všeho je patrné, že se to vše stíhat moc nedá a človek se snadno zahltí, hlavně častým přeskakováním mezi technologiemi a administrativou. Když nad tím přemýšlím, vidím z této situace vidím následující východiska, kterých se budu držet.

1) Plný přechod na Xamarin Forms
-   Bohužel nemám čas už řešit Xamarin.Native vývoj a už vůbec ne čístý native (Android/iOS). Znalost se hodí, ale bussinesově to nedává ani smysl. Význam Xamarinu v České Republice (zejméně u .NETových firem roste) a za poslední 2 roky nepamatuji, že by po mě někdo chtěl školit / psát aplikaci nativně v Xamarinu. Pokud Xamarin.Forms vyřeší své neduhy, bude to nejlepší alternativa pro vývoj mobilních aplikací pro firmy založené na .NETu. A pokud uvažujete o Xamarinu a bojíte se Xamarin Forms, tak mi napiště a můžeme se o tom pobavit!

2) Více dbát na delegování úkolů, aby nemusel řešit vše
-    Snažím se veškeré věci dělat v teamech. Je to vtipné, ale jako freelancerovi, který chce dělat i něco nad rámec práce, nic jiného nezbyde. Nicméně i přes delegování, řada věcí zbyde na mě. Proto bych rád se více a více spolehnul na další osoby.

3) Technologické workflow
-   Chci se naučit používat cca 10 knihoven, které budu používat na všech projektech. Prostě knihovny setří čas, je to v rámci strategií aplikací a když na každém projektu mám něco unikátního, je to peklo! Pro zajímavost v mých budoucních projektech uvidíte knihovny jako Prism, Refit nebo ServiceStack.

4) Přesně znát zadání a díky tomu dosáhnout maximální efektivity v pracovní čas
-   Klišé, ale je to pořád dokola. Pokud nemám pro danou věc přesně sepsané, co mám dělat - trvá mi to déle a prokrastinuji :)

5) Termíny na vše!
-   Pokud na něco nemám daný termín, tak mě nenutí tu věc jakkoliv prioritizovat. Pokud je termín daný, dá se i argumentovat, že se něco nestihlo a proč. Pokud mi někdo napíše ve čtvrtek / pátek, že něco potřebuje v pondělí, tak prostě se to stihnout nedá. Je to smutné, ale je to tak.

6) Lepší mít slušně vyřešený úkol než vymýšlet nějakou složitost
-  Moje největší výhoda a nevýhoda. Myslím, že pokud něco dělám, snažím se to dělat maximálně podctivě. Jsem hrdý na to, že můj odevzdaný kód patří ke kvalitnějším, ale vše je na úkor času a hlavně vynaložené energie (Pokud něco dělám týden na 200%, pak další týden neudělám nic moc). Neříkám, že nechci udržet kvalitu, ale občas je lepší mít splněné zadání než trávit hodiny nad přemýšlením, jak to udělat ještě lépe.

7) Už ne 100% Remote Work
-   Remote Work / Homeoffce je fajn a myslím, že je to velká výhoda, pokud člověk to zvládá. Ale po 2 letech, co jsem doma zjišťuji, že není špatné je alepsoň 1x za 14 dní vidět s lidmi s kterými něco řeším. Mít klid na práci je jedna věc, osobní kontakt druhá a obojí se může maximálně doplňovat.

8) Nepřehnat to s učením
-   Člověk se musí v současné době stále vzdělávat. Nicméně nic se nemá přehánět. Pokud dělám každý den mobilní aplikace, pak zkoumat od rána do večera, jak funguje MSSQL server může být zajímavé, ale současné problémy mi to nevyřeší a nebudu ani dobrý mobilní ani backed vývojář.

9) Snažit se nad věcma moc nepřemýšlet!
-   K tomu snad není co dodávat :)

10) Týden má 5 pracovních dní
-   Jako Freelancer nežiji v tom, že týden má 40 pracovní hodin. Občas je potřeba zabrat i o víkendech. Ale rozhodně nebudu prodávat svůj víkendový čas jen tak. Z dlouhodobého hlediska je lepší odpočatý Vojtěch než vyřízený Vojtěch.

Tyto body jsem sepsal s několika důvodů. První z nich, že když člověk má něco sepsané, snadněji se k tomu vrátí, pokud vypadne z tempa. Druhý je i pro mé potenciální klienty, pokud by se mnou chtěli spolupracovat, co ode mě mohou čekat a co já budu čekat od Vás.
