## Universal Windows Platform

Michal Moudrý

 V červenci 2015 byl vydán Windows 10, který běžel na zařízeních jako herní konzole Xbox One, mobilní telefony, IoT, Microsoft Hololens a další viz. Obrázek 1. Tento OS měl stejné jádro a kód na všech zařízeních, což vedlo k vytvoření UWP, také známé jako UAP (Universal Application Platform). 

![Přehled UWP](images/uwp.png "Přehled UWP")
<strong style="text-align: center;">Obrázek 1 - Přehled UWP**

 Tato platforma není runtime, ale jedná se o aplikační model a API, které je zaručeně dostupné na podporovaných typech zařízení. Vývojář tedy nebude závislý na operačním systému, jako tomu bylo před tím u WinRT. Místo toho se bude zaměřovat aplikační platformu, respektive na konkrétní sadu a verzi API. Ve výsledku lze tedy vytvořit jeden aplikační balíček, který lze nainstalovat na velké množství typů zařízení. 

Pozn. * UWP = Universal Windows Platform* 

 [Sample - UWP To-do app](https://github.com/MichalMoudry/UWP-TodoApp "UWP To-do app") 

### Univerzální Windows Aplikace

 Aplikace vyvíjené na této platformě jsou označovány jako Univerzální Windows Aplikace ve zkratce UWA. 

 Rozdíly mezi nimi a ostatními je právě ta samotná platforma, jež poskytuje jednotné API, ale také jsou distribuovány ve formátu .appx, který poskytuje důvěryhodný instalační proces a zajišťuje, že aplikace budou nasazeny a aktualizovány. Samozřejmě tyto aplikace mohou využívat i ostatní API (Win32 nebo .NET) než univerzální, třeba pro implementaci určité funkcionality na mobilním telefonu nebo na herní konzoli. Tyto rozhraní jsou zahrnuty v tzv. Extension SDK. 

 Jelikož lze UWA instalovat na mnoho zařízení, tak UWP poskytuje ovládací prvky, jež se přizpůsobují zařízení a aplikace tedy podporují velké množství vstupů, jako klávesnice, dotek, herní ovladač a další. 

 Pro přizpůsobení prvků UI se používá systém pro škálování a tzv. *Effective pixels* za účelem zlepšení čitelnosti a zjednodušení používání daných prvků. Tento systém využívá algoritmus, který pro optimalizaci uživatelského rozhraní vezme PPI zařízení společně s průměrnou vzdáleností mezi uživatelem a zařízením viz. Obrázek 2. 

![Ukázka škálování fontu](images/scalling.png "Ukázka škálování fontu")
<strong style="text-align: center;">Obrázek 2 - Ukázka škálování fontu**

 Vývojář při tvorbě uživatelského rozhraní tedy nepracuje s fyzickými pixely ale s efektivními (epx), kdy se jedná o virtuální jednotku a používá se pro specifikování rozměrů nezávisle na PPI displeje zařízení. 

### Device famillies

 Jelikož je důležité, aby aplikace běžely na různých typech zařízení, tak byl vytvořen koncept zvaný *Device famillies*, přičemž se jedná o označení skupin zařízení viz. Obrázek 3, respektive popis dostupných API, systémových vlastností a jejich chování na daném typu. 

 Mezi ně patří kupříkladu Desktop device family, jež označuje desktop, laptop i tablet. Ve výsledku to znamená, že každá rodina přidává dodatečné rozhraní ke zděděným z Universal device family, která poskytuje API dostupné na všech zařízeních. Ovšem vývojář se musí rozhodnout, které bude podporovat a k tomuto rozhodnutí musí uzpůsobit výslednou aplikaci, tedy napsání tzv. adaptivního kódu (využití API za podmínky její dostupnosti) nebo přizpůsobení UI pro jednotlivé druhy zařízení nebo vytvořit adaptivní uživatelské rozhraní k čemuž se použijí epx při určování takzvaných breakpoints viz. Tabulka 1. 

 Problémem je, že univerzální API nemusí být kompletní na zařízení, což vývojář musí vzít v úvahu při rozhodování, kdy například na herní konzoli Xbox není třída Web Account Manager, která se nachází v ostatních rozhraní. 

<table class="table-basic">
    <tr class="mdl-color--primary">
        <th>Označení třídy</th>
        <th>Šířka v epx</th>
        <th>Úhlopříčka</th>
        <th>Typické zařízení</th>
    </tr>
    <tr>
        <td>Malé</td>
        <td><></td>
        <td>4" - 6"</td>
        <td>Telefon</td>
    </tr>
    <tr>
        <td>Střední</td>
        <td>641epx - 1007epx</td>
        <td>7" - 12"</td>
        <td>Tablet</td>
    </tr>
    <tr>
        <td>Veliké</td>
        <td>>1007epx</td>
        <td>13" a větší</td>
        <td>Desktop, laptop, Surface Hub, ...</td>
    </tr>
</table>
<strong style="text-align: center;">Tabulka 1 - Přehled tříd velikostí**

![Přehled rodin zařízení](images/device-family-tree.png "Přehled rodin zařízení")
<strong style="text-align: center;">Obrázek 3 - Přehled rodin zařízení**

### Zdroje

 1. **Wigley, Andy** a **Nixon, Jerry**. Windows 10 - An Introduction to Building Windows Apps for Windows 10 Devices. MSDN Magazine. [Online] Microsoft, 5 2015. [Citace: 7. 3. 2018.] [https://msdn.microsoft.com/magazine/dn973012.aspx](https://msdn.microsoft.com/magazine/dn973012.aspx "Windows 10 - An Introduction to Building Windows Apps for Windows 10 Devices"). 

 2. **Microsoft** Windows 10 update history. Windows support. [Online] Microsoft. [Citace: 7. 3. 2018.] [https://support.microsoft.com/en-us/help/4000823](https://support.microsoft.com/en-us/help/4000823 "Windows 10 update history"). 

 3. **Whitney, Tyler**. Intro to the Universal Windows Platform. Microsoft Docs. [Online] Microsoft, 27. 10. 2017. [Citace: 12. 2. 2018.] [https://docs.microsoft.com/en-gb/windows/uwp/get-started/universal-application-platform-guide](https://docs.microsoft.com/en-gb/windows/uwp/get-started/universal-application-platform-guide "Intro to the Universal Windows Platform"). 

 4. **Radich, Quinn**. What's a Universal Windows Platform (UWP) app? Microsoft Docs. [Online] Microsoft, 3. 22. 2018. [Citace: 7. 3. 2018.] [https://docs.microsoft.com/en-us/windows/uwp/get-started/whats-a-uwp](https://docs.microsoft.com/en-us/windows/uwp/get-started/whats-a-uwp "What's a Universal Windows Platform (UWP) app?"). 

 5. **Zheng, Serena**. Introduction to UWP app design. Microsoft Docs. [Online] Microsoft, 12. 13. 2017. [Citace: 7. 3. 2018.] [https://docs.microsoft.com/en-us/windows/uwp/design/basics/design-and-ui-intro](https://docs.microsoft.com/en-us/windows/uwp/design/basics/design-and-ui-intro "Introduction to UWP app design"). 

 6. **Jacobs, Mike**. Screen sizes and break points for responsive design. Microsoft Docs. [Online] Microsoft, 30. 8. 2017. [Citace: 8. 3. 2018.] [https://docs.microsoft.com/en-us/windows/uwp/design/layout/screen-sizes-and-breakpoints-for-responsive-design](https://docs.microsoft.com/en-us/windows/uwp/design/layout/screen-sizes-and-breakpoints-for-responsive-design "Screen sizes and break points for responsive design"). 
</strong></strong></strong></strong>